---
title: Alessandra Bucchi, presidente del Comitato Vittime del Fango Forlì,
  interviene sulla vicenda della costituenda associazione ”Rinnova Forlì”
description: Comunico che ho partecipato ad un incontro per l’eventuale
  costituzione di una associazione culturale/politica ma, ad oggi, non si è
  deciso di formare alcuna lista politica né tantomeno si è valutata alcuna
  candidatura né l’appoggio ad alcun candidato sindaco
author: ARIDE MISSIROLI
date: 2024-01-27T19:49:52.740Z
tags:
  - post
  - featured
---
![](/static/img/img_4823.jpeg)



A seguito di quanto emerso dai giornali, **comunico che ho partecipato ad un incontro per l’eventuale costituzione di una associazione culturale/politica ma, ad oggi, non si è deciso di formare alcuna lista politica né tantomeno si è valutata alcuna candidatura né l’appoggio ad alcun candidato sindaco**.

Poiché ho ritenuto che l’incontro sia stato organizzato con l’intenzione di effettuare un percorso volto ad un confronto aperto sui bisogni della città e sulle soluzioni che si possono prospettare ho deciso di partecipare, con l’intenzione di ascoltare quanto detto e di effettuare una successiva valutazione.
\
Mi preme precisare che **le persone che hanno sottoscritto l’appello, non hanno dato vita a nessuna lista civica o partito, ma hanno condiviso la necessità di generare future idee finalizzate a far incontrare mondi diversi per stimolare una piattaforma programmatica da attenzionare alla politica cittadina, con l’obbiettivo di un futuro migliore per il nostro territorio**.
Né in passato né ora la mia attività di presidenza cuvf è stata ed è collegata ad uno schieramento politico. Evidenzio, anche che, alla luce dei chiarimenti inviati,   non c'è da parte mia alcun interesse personale ma il mio operato è stato sempre improntato alla tutela di tutti gli alluvionati di Forlì e dell'intera Regione colpita dai tragici eventi. Non mi sono mai sottratta ai confronti con tutte le istituzioni onde cercale la miglior tutela possibile per le vittime di questa enorme tragedia.