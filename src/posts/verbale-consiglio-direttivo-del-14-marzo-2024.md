---
title: "Verbale Consiglio Direttivo 14 Marzo 2024 "
description: "Oggi 14.03.2024 alle ore 20.30 presso la sede del CUVF sono
  presenti: Alessandra Bucchi, Valentina Grillandi, Zoli Raffaele, Novella
  Castori (tramite collegamento da remoto), come da convocazione del 8.3.2024
  sul seguente ordine del giorno:  Modalità di svolgimento delle elezioni di 3
  componenti del consiglio direttivo all’assemblea del 21.03.2024."
author: CUVF
date: 2024-03-20T19:20:07.944Z
tags:
  - verbali-direttivo
---
<!--StartFragment-->

Oggi 14.03.2024 alle ore 20.30 presso la sede del CUVF sono presenti: Alessandra Bucchi, Valentina Grillandi, Zoli Raffaele, Novella Castori (tramite collegamento da remoto), come da convocazione del 8.3.2024 sul seguente ordine del giorno:

**Modalità di svolgimento delle elezioni di 3 componenti del consiglio direttivo all’assemblea del 21.03.2024.**

Il direttivo, dopo ampio confronto, così dispone:

\- verrà nominata, in sede di assemblea, una commissione elettorale composta da un presidente, uno scrutatore ed un verbalizzante scelti sin d’ora nelle persone dei coordinatori dei quartieri individuati nello statuto o da un sostituto da loro proposto. In mancanza di indicazioni da parte dei comitati di quartiere le suddette cariche verranno scelte in assemblea dal direttivo del CUVF; 

\- le elezioni si svolgeranno unicamente in presenza tramite apposizione del voto sulla scheda elettorale ed inserita in urna chiusa; - i voti verranno espressi tramite apposizione di una croce in corrispondenza del nome del candidato prescelto; è possibile esprimere un solo voto; 

\- le candidature pervenute entro il 19.03.2024 alle ore 20.00 verranno rese note all’assemblea prima delle votazioni e ciascun candidato avrà a disposizione 5 minuti nei quali potrà presentare pubblicamente la propria candidatura. Il candidato dovrà produrre copia del documento d’identità, in corso di validità, se non presentato precedentemente; 

\- potranno presentare la propria candidatura i fondatori ed i sostenitori a norma dell’art. 7 dello Statuto; 

\- avrà diritto al voto ogni singolo associato al CUVF previa sottoscrizione del “foglio votanti” da effettuarsi prima del voto e con presentazione di documento d’identità del votante, in corso di validità; 

\- posto che l’art. 7 dello Statuto prevede che il direttivo è composto da un numero di 5 o 7 consiglieri, in presenza di sole due candidature verrà eletto un solo consigliere ed il direttivo resterà composto da 5 membri;

\- al termine delle operazioni di voto verrà effettuato lo spoglio delle schede e, previa verbalizzazione, verranno proclamati gli eletti identificati in coloro che hanno ottenuto maggiori voti (in caso di parità si sceglierà chi ha presentato precedentemente le candidature). 

Verbale chiuso alle ore 21,14.



Alessandra Bucchi - Presidente

Novella Castori - Vicepresidente

Valentina Grillandi - Portavoce

Raffaele Zoli - Consigliere

<!--EndFragment-->