---
title: Incontro Comitati riuniti / Presidenza della Regione Emilia-Romagna del
  11 marzo 2024
description: Proseguono gli incontri dei rappresentanti dei Comitati Riuniti con
  la Presidenza della Regione Emilia-Romagna, per la messa in sicurezza dei
  territori e la programmazione/pianificazione degli interventi da realizzare.
  Per il Comitato Unitario Vittime del Fango Forlì erano presenti all'incontro
  la Presidente Avv. Alessandra Bucchi e la Portavoce Valentina Grillandi il
  quale ha chiarito le proprie richieste sintetizzate in un documento inviato al
  termine dell'incontro stesso nel quale si sono riassunte le problematiche
  riguardanti il territorio forlivese e le ipotesi di interventi.
author: CUVF
date: 2024-03-12T17:08:41.484Z
tags:
  - post
  - featured
---
![](/static/img/img_5259.jpg)

<!--StartFragment-->

Proseguono gli incontri dei rappresentanti dei **Comitati Riuniti** con la **Presidenza della Regione Emilia-Romagna**, per la messa in sicurezza dei territori e la programmazione/pianificazione degli interventi da realizzare. 

Per il **CUVF (Comitato Unitario Vittime del Fango Forlì)** erano presenti all'incontro la **Presidente Avv. Alessandra Bucchi** e la **Portavoce Valentina Grillandi** il quale ha chiarito le proprie richieste sintetizzate in un documento inviato al termine dell'incontro stesso nel quale si sono riassunte le problematiche riguardanti il territorio forlivese e le ipotesi di interventi. 

Ribadendo che è il momento di informare i cittadini sui progetti futuri per la tutela del territorio, su come i lavori vengano svolti, *il **CUVF** ha esposto in modo molto dettagliato le principali criticità relative alla cura dell'alveo del Montone, alle difese di sponda, alle golene, al cronoprogramma relativo al rifacimento e alla manutenzione dei ponti, al dragaggio, al coordinamento i tutte le attività in sinergia con gli altri Enti, alla progettazione delle casse di espansione nelle zone collinari e agli interventi relativi alle numerose frane delle vallate.* 

Il **CUVF** ha sottolineato che è assolutamente indispensabile *modificare radicalmente l'approccio di difesa del territorio, adottato finora, per agire in un'ottica di prevenzione e di innovativa gestione del rischio idraulico e geologico, attraverso la stretta collaborazione con gli esperti e i tecnici qualificati.* 

Pertanto ha richiesto la puntuale condivisione delle informazioni sui progetti in atto e sulla loro conduzione, sollecitando la costante cooperazione degli Enti responsabili. 

I cittadini non possono continuare a vivere una condizione di ansia e di paura ogni qualvolta le precipitazioni sono più intense della normalità, senza dimenticare che i fenomeni estremi stanno diventando sempre più frequenti. 

*“Il nostro Comitato è sempre più convinto – sostiene **Alessandra Bucchi** - che occorre invertire la tendenza della spesa pubblica: occorre investire più risorse nella prevenzione, per limitare i danni e i costi in termini di vite umane e ricostruzione, riducendo conseguentemente la spesa per rincorrere i danni da alluvione, piogge intense e frane, oltre ai costi sostenuti dalle imprese e famiglie. Occorre ripensare alle politiche pubbliche, in relazione alle finalità: prevenire le catastrofi, proteggere da queste ultime, promuovere il cambiamento e trasformare il sistema”*.

<!--EndFragment-->