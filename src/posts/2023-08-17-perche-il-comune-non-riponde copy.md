---
title: "Comunicato Stampa: 'Sollecito risposte alla Lettera aperta delle richieste'"
description:
author: comitato unitario vittime del fango
date: 2023-08-17T17:00:00.000Z
tags: 
    - featured
    - post
    - comunicato-stampa
---

In data 17 agosto 2023, è stato inviato il seguente comunicato a tutte le forze poliche della giunta comunale.

## Oggetto: sollecito risposte alla Lettera aperta delle richieste del Comitato Vittime del Fango dei Romiti (trasformatosi in Comitato Unitario Vittime del Fango di Forlì)

A distanza di oltre 30 giorni dalla nostra richiesta inviata via PEC indirizzata al Sindaco ed ai rappresentanti del Consiglio Comunale della città di Forlì, in data 5 luglio 2023 ed in cui Il Comitato Vittime del Fango dei Romiti chiedeva di rispondere ad alcune domande per conoscere i tragici eventi alluvionali, per capire le responsabilità e individuare le cose da fare, nessuna risposta è ancora pervenuta.
Tantomeno è stata data risposta alla successiva mail, in data 7 luglio che conteneva alcune proposte, rimaste anch’esse senza risposta.
Siamo consapevoli che le 17 domande effettuate siano scomode, complesse e riguardanti altre istituzioni ed enti, ma l’atteggiamento omissivo, rispetto alle richieste che migliaia di cittadini si stanno ponendo da mesi, ci lascia interdetti e senza parole.
La nostra delusione deriva dal fatto che pensiamo che gli enti competenti abbiano di fronte a sé due opzioni,
prendersi carico delle richieste dei cittadini anche verso le altre istituzioni o enti interessati, dimostrando agli alluvionati di volersi fare carico delle loro preoccupazioni o fare scarica barile.
Siccome la scelta, con nostro sommo dispiacere, pare essere orientata su questo atteggiamento che finge che tutto sia andato bene e che tutti gli enti preposti abbiano operato al meglio, così come che gli allarmi e i
soccorsi abbiano perfettamente funzionato, siamo ad interpellare ancora il Sindaco e la Giunta affinché ci venga data una risposta nei termini di Statuto Comunale e di legge.
Ricordiamo che il Comitato Unitario delle vittime del Fango è stato costituito in rappresentanza di circa mille firme dei Comitati di Romiti, Cava, San Benedetto, Villanova, Ronco e Durazzanino.
Per provare a capire se qualcuno intende dare risposte alle persone alluvionate, oltre a scrivere nuovamente all’Amministrazione comunale di Forlì, interpelliamo anche tutte le autorità interessate, nelle operazioni di allarme, soccorso e ripristino delle condizioni di sicurezza idrogeologica ovvero: il Signor Prefetto della Provincia di Forlì-Cesena, il Consorzio di Bonifica della Romagna, la Provincia di Forlì-Cesena, la Regione Emilia-Romagna e il Commissario Straordinario Generale Figliuolo perché sia data risposta alle 17 domande allegate a questa nostra Lettera aperta, nel rispetto delle persone morte, dei cittadini e delle imprese pesantemente danneggiate ed ancora in attesa di qualunque tipo di ristoro, se non quello dei 5 mila euro predisposti dalla Regione Emilia-Romagna.
Sono ormai passati tre mesi da quel tragico evento e le informazioni e le risposte che riceviamo, sono ancora praticamente nulle e questo è francamente inaccettabile.
Ci dispiace, sentire le istituzioni distanti e disarmate di fronte alla tragedia che stiamo vivendo.
Ora ci aspettiamo prontamente la messa in campo delle risorse che servono per darci una prospettiva di ritorno nelle nostre case e soprattutto per tornarci in maniera sicura. Servono soldi per ricostruire, ma anche opere pubbliche che ci consentano di vivere senza l’incubo dell’acqua che inevitabilmente torna alle nostre menti ogni qualvolta ci sia un temporale o sia prevista pioggia.
L’autunno è dietro l’angolo con il suo carico di piogge e al di là dei numeri incerti dati dal comune sul totale delle persone danneggiate, abbiamo paura e servono informazioni ed aiuti subito. Speriamo che il Commissario Straordinario Generale Figliuolo per il quale riserviamo grande rispetto e fiducia voglia mettere le mani su ciò che davvero serve, al più presto.
invitiamo quindi
le istituzioni e gli enti interessati a rispondere alle 17 domande allegate e a tenerci informati costantemente e tempestivamente del piano interventi e del loro stato di attuazione e invitiamo nuovamente l’Amministrazione
Comunale alla costituzione e convocazione immediata di un tavolo permanente sulla gestione dell’alluvione coinvolgendoci direttamente in rappresentanza delle vittime dell’alluvione, come convenuto nell’incontro del 2 agosto e come da noi già sollecitato formalmente in data 9 agosto 2023.
Comitato Unitario delle Vittime del Fango - Forlì

## Riportiamo qui il documento con la comunicazione inviata.
[Sollecito Risposte.pdf](/static/pdf/2023-08-17-perche-il-comune-non-risponde.pdf)