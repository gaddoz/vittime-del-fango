---
title: Verbale assemblea del 21 marzo 2024
description: "Il giorno 21-03-2024 alle h. 20.30 si è svolta presso la sede del
  Circolo Rivalta di Viale Bologna 250 in Forli la riunione dell'Assemblea dei
  cittadini promotori e sostenitori del Comitato Unitario Vittime del Fango
  Forlì, con il seguente ordine del giorno:  1. Elezione di nr. 3 componenti del
  Consiglio Direttivo, 2. Aggiornamenti sull'attività del Consiglio Direttivo,
  3. Varie ed eventuali."
author: CUVF
date: 2024-03-23T22:01:51.036Z
tags:
  - verbali-direttivo
---
Il giorno 21-03-2024 alle h. 20.30 si è svolta presso la sede del Circolo Rivalta di Viale Bologna 250 in Forli la riunione dell'Assemblea dei cittadini promotori e sostenitori del Comitato Unitario Vittime del Fango Forlì, con il seguente ordine del giorno:

1. Elezione di nr. 3 componenti del Consiglio Direttivo,
2. Aggiornamenti sull'attività del Consiglio Direttivo,
3. Varie ed eventuali.

Presenti all'assemblea nr. 27 persone, come da fogli firme agli atti del Comitato medesimo.

Presenti per conto del Comitato Unitario Vittime del Fango Forlì:

* La Presidente: Avv. Alessandra Bucchi,
* la Vicepresidente: Novella Castori,
* la Consigliera portavoce: Valentina Grillandi,
* il Consigliere: Raffaele Zoli.

Dopo i saluti del Presidente del Circolo Rivalta, apre i lavori la Presidente del CUVF Avv. Alessandra Bucchi, la quale, dopo aver ringraziato tutte le persone partecipanti all'assemblea ed aver presentato al pubblico gli altri rappresentanti del CUVF presenti al tavolo, avvia i lavori seguendo i punti dell'ordine del giorno sopra indicato. In particolare:

Punto 1): Elezione di nr. 3 componenti del Consiglio Direttivo.

* Con l'elezione dei suddetti 3 componenti si vuole portare a 7 il numero delle persone facenti parte del Consiglio Direttivo, in coerenza con quanto previsto da Statuto.
* Si richiamano a tal fine integralmente le modalità di svolgimento delle elezioni stabilite dal Consiglio Direttivo nell'incontro del 14 marzo u.s., procedendo conformemente a quanto ivi previsto, alla nomina della Commissione elettorale, tenendo conto dei nominativi segnalati dai coordinatori di quartiere. 
* La commissione risulta pertanto così composta: Presidente Pietro Stinziani (Quartiere Cava-Villanova), Scrutatore Maurizio Naldi (quartiere Romiti), Segretaria Verbalizzante Elisa Zanetti (Quartiere San Benedetto). 
* Alla scadenza del 19 marzo h. 20 sono pervenute le seguente candidature: Ascolese Barbara, Evangelisti Stefania, Montebugnoli Alessandra, che procedono, secondo l'ordine sopra indicato, alla presentazione di se medesime all'assemblea, dando altresì atto del quartiere di residenza.
* La Presidente Alessandra Bucchi, considerato che il nr delle candidature pervenute è esattamente coincidente con il nr delle persone da eleggere, propone all'assemblea, in un'ottica di snellimento delle procedure, di procedere con votazione palese per il gruppo nel suo complesso. La proposta è accolta e all'unanimità e con voto palese all'unanimità si eleggono le tre candidate sopra indicate.
* Al termine dei lavori si conferma quindi l'ingresso di Ascolese Barbara (quartiere San Benedetto), Evangelisti Stefania (quartiere Romiti), Montebugnoli Alessandra (quartiere Romiti) quali consiglieri del Direttivo del CUVF.

Punto 2) Aggiornamenti sull'attività del Consiglio Direttivo

* La Presidente Alessandra Bucchi dà atto che le attività del Comitato procedono con ritmi molto intensi, sia come Comitato Vittime del Fango, sia come componente dei Comitati Riuniti. In particolare è costante il rapporto a livello istituzionale con la Regione Emilia-Romagna, con la struttura Commissariale e anche con l' “Agenzia regionale per la sicurezza territoriale e la protezione civile” (ex Genio Civile). L'impressione che si riceve da questi incontri di confronto è quella di essere ascoltati ed apprezzati come Comitati, ma contestualmente si riceve la sensazione che la ricostruzione del territorio a seguito degli eventi alluvionali del maggio 2023 classificati a livello internazionale come terza catastrofe mondiale del 2023 (dopo la siccità di Sud America  e il terremoto in Turchie e Siria), non venga affronata con i dovuti e necessari mezzi.
* In data 11 marzo si è svolto un incontro in Regione. Presenti per il CUVF oltre alla Presidente Alessandra Bucchi, anche la portavoce Valentina Grillandi nell'ambito del quale è stato ribadito che a 10 mesi dall'alluvione, pur prendendo atto che sono stati realizzati una pluralità di interventi di urgenza e somma urgenza, c'è ancora molto da fare per la messa in sicurezza dei territori e risulta necessario informare i cittadini sui progetti futuri, sui tempi e modalità di realizzazione dei medesimi, in un confronto continuo con chi conosce i territori, affinchè non venga trascurato nessun aspetto, ivi inclusi gli interventi programmati negli anni passati e mai realizzati. Con riferimento al territorio di Forlì ed ai fiumi Montone, Rabbi, Ronco sono stati affrontati i seguneti aspetti:
* Stato e cronoprogramma della rimozione degli alberi e dei detriti dall'alveo dei fiumi e manutenzione paratie, sottolineando che i lavori devono essere regolari, continuativi e non una tantum e su entrambe le arginature;
* Programmazione delle difese di sponda, già previste nei piani di intervento a partire dall'anno 2002 e la cui necessità fu sottolineata anche in occasione delle esondazioni del 2015;
* Programmazione e manutenzione delle casse di laminazione. La golena di San Tomè versa in condizioni inaccettabili;
* Programmazione delle casse di laminazione per il fiume Montone e per il fiume Ronco. La cassa di laminazione del fiume Montone in via Ghibellina (Villanova) già prevista nell'anno 2015 non è mai stata realizzata;
* Stato e programmazione degli interventi di manutenzione e rifacimento dei ponti. Ponte della Ferrovia per la manutenzione e rimozione dei detriti; ponte Braldo per il quale i fondi da anni sono stati stanziati ma gli interventi ad oggi non sono ancora stati realizzati; ponte Schiavonia, le cui arcate hanno bassissima capacità di deflusso visti i destriti che si sono depositati negli anni per effetto delle piene. Sono punti nevralgici lungo il corso del fiume Montone, su cui occorre intervenire;
* Programmazione dragaggio alveo fiume Montone. Occorre portare il limite oltre a quello attualmente stabilito, in quanto il fiume Montone, nel tratto successivo al limite, è ricco di curve e sedimenti. Il limite va spostato almeno presso Rio San Lazzaro;
* Stretto coordinamento tra gli interventi da realizzarsi tra i vari soggetti istituzionali, con particolare riguardo al consorzio di bonifica. Rifacimento delle chiuse e delle relative insenature. Il riferimento è al Fontana 2 di via Riatti ai Romiti, crollata dopo l'alluzione del maggio 2023 e completamente da rivedere perchè non idonea alla situazione e alle paratie di San Lazzaro (Villanova) a rischio crollo;
* Progettazione casse di espanzione nelle zone collinari. Tali interventi si sono dismostrati in altri territori particolarmente utili, in quanto abbassano il livello delle piene a valle;
* Programmazione degli interventi sulle tantissime frane del territorio. Molte situazioni non risultano ancora monitorate

Seguono interventi da parte di presenti all'assemblea, con approfondimenti e precisazioni da parte  di Valentina Grillandi. Gli interventi dal pubblico confermano la fondatezza di quanto sopra riportato e la necessità di continuare da parte del CUVF nelle azioni di sollecitazione e di monitoraggio su quanto verrà realizzato.

La Presidente Alessandra Bucchi:

* dà quindi atto che si è in attesa di ricevere da parte della Regione Emilia-Romagna, il Piano Generale degli Interventi, previsto nella sua approvazione entro il mese di marzo 2024, nonché le Linee Guida per la ricostruzione;
* fa presente che a seguito del confronto avvenuto con la Regione Emilia-Romagna in data 18 marzo si è svolto un incontro presso la sede della protezione civile della Provincia di Forlì-Cesena, con il Responsabile della sede medesima Ing. Tampellini e con colllegamento da remoto della vice-presidente della Regione Emilia-Romagna Irene Priolo. Si è in attesa di ricevere le slides dell'incontro. Nell'occasione sono stati indicati i lavori effettuati che hanno riportato la situazione ai momenti antecedenti all'alluvione. Da parte del CUVF è stata ribadita la necessità di conoscere la programmazione di ciò che verrà fatto, alla luce delle esigenze sopra indicate e ribadite. Gli interventi di messa in sicurezza del territorio non sono più procastinabili, considerato che da tempo dovevavno essere realizzati, alla luce del fatto che anche il rapporto ISPRA (Istituto Superiore per la ricerca e la protezione ambientale) evidenziava per il territorio di Forlì già nel 2017 un rischio inondazione pari al 64%.
* Nell'incontro con i responsabili dell'ex Genio Civile è emersa l'assoluta carenza di personale (complessivamente 7 persone), che incide gravemente sulle tempistiche dei lavori da effettuare. Basti pensare ai 500 km circa di fiumi da controllare, monitorare e su cui fare la dovuta manutenzione;
* nella giornata di domani (22 marzo 2022) Enrico Piani, in qualità di coordinatore dei Comitati Riuniti parteciperà in nome e per conto dei comitati medesimi all'incontro del tavolo regionale istituito nell'ambito del “Patto regionale per il lavoro e per il clima”, con la presenza del Commissario alla ricostruzione post-alluvione, Generale Figliuolo;
* la relazione che verrà illustrata da Enrico Piani, frutto della collaborazione tra i Comitati riuniti, con parte attiva del CUVF, focalizzerà l'attenzione sulle necessità:
* di modifica delle ordinanze 11 e 14, allo scopo di semplificare e velocizzare le procedure di rimborso e risarcimento danni,
* sulla necessità di semplificare il meccanismo farraginoso previsto per la presa in carico delle domande inserite in SFINGE: dal Comune a Invitalia (societa del MEF), alla struttura commissariale, con continue richieste integrative e di chiarimento, che impongono ai coittadini ed imprese la produzione di documentazione spesso non prevista nelle stesse ordinanze, con conseguente aggravio di adempimenti che incidono sui costi periziali e sulla disponibilità dei tecnici;
* la necessità che venga rigorosamente mantenuto da parte governativa la promessa del risarcimento al 100%  dei danni, che deve essere dei reali danni subiti, strutturali e mobilio e non dei danni che lo stato intende riconoscere;
* la necessità di venga assolutamente riconosciuto il rimborso dei mobili, che rappresentano la maggior parte dei danni subiti;
* la necessità che sia reso operativo quanto prima lo strumento del credito di imposta.
* Sempre nella giornata di domani 22 marzo il CUVF è stato invitato a partecipare alla riunione della Commissione d'indagine del Consiglio Comunale sull'alluvione. Nell'occasione, se si potrà intervenire, il CUVF:
* ribadirà quanto è necessario fare per la messa in sicurezza del territorio, nella cosapevolezza che il Comune non ha dirette competenze su certe attività di manutenzione dei fiumi e del territorio. Tuttavia il Comune deve farsi carico della tutela dei suoi cittadini, monitorando puntualmente ciò che è stato fatto, ciò che non è stato fatto e ciò che dovrà essere fatto, all'interno di un tavolo di confronto costante con tutti i soggetti deputati alla ricostruzione del territorio e con tutte le parti sociali. Tornare al pre-alluzione non è assolutamente accoglibile come soluzione definitiva. Esistono però competenze comunali relative al sistema fognario e alla manutenzione di fossi, ponti e canali, i cui interventi si sono rivelati ad oggi inadeguati;
* altra questione nevralgica sarà lo stato di avanzamento della rivisitazione del Piano di emergenza, tenuto conto delle criticità dichiarate dai cittadini di tutti i quartieri alluvionati e che si è rivelato inadeguato a far fronte a gravi situazioni emergenziali, come quella alluvionale. Su questo aspetto verrà ribadita la necessità di investire, anche in termini di formazione, sul personale.

Dal pubblico viene richiesto di evidenziare al comune la necessità di rilasciare in tempi più snelli i certificati di conformità edilizia.

Ulteriori attività messe in campo dal CUVF in questo ultimo mese di attività:

* la programmazione di un incontro pubblico con tecnici esperti, che si realizzerà il 9 maggio p.v., in collaborazione con l'Associazione Nuova Civiltà delle macchine. Tiziana Donati, collaboratrice esterna del Direttivo del CUVF, impegnata nell'organizzazione dell'evento, interviene illustrando le finalità dell'iniziativa, che si svolgerà molto verosimilemente nella sala Icaro del Liceo classico di Forlì. Scopo principale è quello di aprire un confronto con la cittadinanza, in quanto occorre cambiare l'approccio con cui è stata affronata fino ad oggi la difesa del territorio dal rischio idraulico e idrogeologico. Occorre mettere in campo nuovi progetti, elaborare idee innovative, considerare la vulnerabilità del territorio in relazione ai cambiamenti climativi. Tutto questo impone il confronto con tecnici esperti di elevato spessore, che sappiamo contestualmente parlare alla cittadinanza. Sono stati a tal fine individuati e contattati, in collaborazione con l'Associazione forlivese “Nuova Civiltà delle Macchine”, l'architetto Rudi Fallaci e l'ingegnere Vinicio Ruggeri, che hanno dato la loro disponibilità;
* La partecipazione attiva al progetto culturale “Residenza d'artista” della Fondazione Dino Zoli. Novella Castori illustra il progetto artistico, dando atto dell'apposito invito ad essere partner attivo nella realizzazione del citato progetto ricevuto dal CUVF dalla stessa Fondazione Dino Zoli. Trattasi di un progetto che vede come protagonista, il duo composto dall'artista  Giovanni Gaggia e dal suo collega Rocco Dubbini entrambi marchigiani. Il duo è risultato vincitore del premio di Arte contemporanea nazionale “Arteam Cup” con l'opera Golpe, che racconta il dissesto idrogeologico che colpi le Marche nel settembre 2022. Quell’alluvione nelle Marche ha suggerito a Gaggia e Dubbini numerose connessioni con ciò che è accaduto in Romagna e soprattutto a Forlì, duramente colpita dai tragici eventi del maggio 2023  La residenza artistica che si svolgerà presso la Dino Zoli Textile prevede la proposta di coinvolgere le comunità colpite della città di Forlì iniziando un percorso di raccolta delle singole storie personali per immaginare di costruire un’opera insieme. Un grande ricamo collettivo, un grande arazzo, da realizzarsi in un processo laboratoriale con i cittadini dei vari quartieri. Parallalamente verrà avviato un progetto scultoreo collettivo con la partecipazione del museo Zauli di Faenza. L'avvio del progetto è previsto per il prossimo 3 aprile alle h. 20.30 presso la sede della Fondazione Dino Zoli. Il CUVF ha aderito con convinzione al citato progetto nella consapevolezza dell'importante ruolo dell'arte come veicolo di comunicazione e di cambiamento e per la sua potente capacità di stimolare il dialogo sociale. L'invito alla cittadinanza alla partecipazione all'incontro di apertura del progetto avverrà tramite le chat dei quartieri

3) Varie ed eventuali.

La Presidente Alessandra Bucchi informa i presenti dell'ordinanza appena pubblicata del capo della protezione civile che proroga la data di scadenza per la presentazione del rendiconto CIS al 30 settembre 2024.

Chiude i lavori la Presidente Alessandra Bucchi, ringraziando tutti i presenti per la partecipazione.



I lavori terminano alle 22.30.