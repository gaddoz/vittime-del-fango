---
title: "Comunicazione: Richiesta Apertura Tavolo Permanente Alluvione"
description: "In data 09 agosto 2023 è stato inviato il seguente comunicato per richiedere l'apertura di un tavolo permanente"
author: comitato unitario vittime del fango
date: 2023-08-09T17:00:00.000Z
tags: 
    - featured
    - post
    - comunicazioni-ufficiali
---

"In data 09 agosto 2023 è stato inviato il seguente comunicato per richiedere l'apertura di un tavolo permanente.

## Oggetto: RICHIESTA APERTURA TAVOLO PERMANENTE ALLUVIONE
Come convenuto nel corso dell'incontro del 2 agosto 2023 si richiede la convocazione di un Tavolo
permanente sulla gestione dell'alluvione tra l'Amministrazione del Comune di Forlì e il Comitato Unico
Vittime del Fango di Forlì (CUVF).
A tal fine ricordiamo quanto da noi richiesto nel corso dell'ultimo incontro:
-che gli indennizzi sui danni al 100% promessi dal Governo arrivino al più presto e il Comune sia a fianco
della cittadinanza;
-che le donazioni giunte al Comune di Forlì siano direttamente erogate agli alluvionati a fronte di un
censimento e criteri che definiscano priorità di intervento;
-che si costituisca un Tavolo permanente sulla gestione dell'alluvione partecipato dal Comune di Forlì e
con la presenza del CUVF di FORLI’.
A tali confronti chiediamo che siano invitati in base ai temi affrontati i rappresentanti dei Quartieri colpiti,
l’Associazione Forlì Città Aperta (FCA), le Organizzazioni Sindacali, le Associazioni di categoria oltre che
eventuali ulteriori esperti per fornire adeguati chiarimenti ed effettuare tutti i dovuti approfondimenti.
Teniamo a sottolineare che la proposta di tavolo permanente non si sovrappone ai lavori della Commissione
speciale, non sostituisce i confronti che devono svilupparsi tra Amministrazione Comunale e tutte le forze
politiche negli organismi istituzionali preposti, come anche tra l'Amministrazione e le parti sociali, non
pregiudica e non sostituisce la responsabilità decisionale dell'Amministrazione, ma rappresenta una
modalità di ascolto reciproco ed eventualmente condivisione che riteniamo possa essere utile alla città, e
soprattutto alle famiglie alluvionate.
Per tali ragioni chiediamo che venga al più presto comunicata la prima data di incontro.
In ultimo cogliamo l'occasione per sollecitare all'amministrazione l'apertura di un percorso di assemblee
cittadine nei quartieri per dare risposte dirette alle cittadine e ai cittadini alluvionati.

## Riportiamo qui il documento con la comunicazione inviata.
[Richiesta Tavolo Permanente.pdf](/static/pdf/2023-08-09-richiesta-tavolo-permanente.pdf)