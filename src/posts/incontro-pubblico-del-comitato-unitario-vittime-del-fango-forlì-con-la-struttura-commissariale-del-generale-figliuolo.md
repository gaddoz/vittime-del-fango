---
title: Incontro pubblico del Comitato Unitario Vittime del fango Forlì con la
  struttura commissariale del generale Figliuolo
description: Si svolgerà **Giovedì 22 febbraio 2024 dalle h. 15.00 alle h.
  17.30** circa presso il Pala Sport Comunale  Villa Romiti un incontro pubblico
  con la struttura Commissariale, aperto ai cittadini, alle imprese e ai tecnici
  del territorio, ai fini di un proficuo confronto sulle problematiche correlate
  agli eventi alluvionali ed alle frane dello scorso maggio.
author: "ARIDE MISSIROLI "
date: 2024-02-20T09:08:10.580Z
tags:
  - post
  - featured
---
![](/static/img/10a6a3e4-12ae-4c48-9891-05771a633c41.jpeg)

Si svolgerà **Giovedì 22 febbraio 2024 dalle h. 15.00 alle h. 17.30** circa presso il Pala Sport Comunale  Villa Romiti un incontro pubblico con la struttura Commissariale, aperto ai cittadini, alle imprese e ai tecnici del territorio, ai fini di un proficuo confronto sulle problematiche correlate agli eventi alluvionali ed alle frane dello scorso maggio.

L'evento è organizzato dal Comitato Unitario Vittime del Fango Forlì, in collaborazione con i Comitati Riuniti ed è ospitato al Pala Sport Villa Romiti del Quartiere Romiti.
L’incontro ha l’obiettivo di dare supporto e risposte ai cittadini ed alle imprese che hanno subito danni a seguito degli eventi alluvionali del maggio scorso e chiarire eventuali dubbi e difficoltà nella interpretazione delle ordinanze ed in merito alle modalità operative.

All'evento saranno presenti il colonnello Carlo La Torre, il tenente colonnello Vincenzo Martella, responsabile delle relazioni istituzionali del Commissario straordinario ed interverranno anche tecnici/ingegneri di Invitalia, della Regione Emilia-Romagna e della piattaforma Sfinge.
Il Comitato Vittime del Fango ringrazia per la messa a disposizione del Pala Sport Villa Romiti, divenuto ormai simbolo dell'alluvione del maggio 2023, nonché tutti coloro che hanno collaborato per la realizzazione ed organizzazione dell'iniziativa, di particolare importanza per il nostro territorio. Si auspica la massima partecipazione.