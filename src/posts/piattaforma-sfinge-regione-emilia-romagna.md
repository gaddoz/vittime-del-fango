---
title: Piattaforma Sfinge Regione Emilia-Romagna (attiva dalle ore 15:00 del 15
  novembre 2023)
description: Sfinge Alluvione 2023 è il portale tramite il quale le imprese e le
  persone fisiche interessati dagli eventi alluvionali verificatisi a far data
  dal 1° maggio 2023 nel territorio della Regione Emilia-Romagna, possono
  compilare e inoltrare le domande di rimborso (Allegato 1), ai sensi delle
  Ordinanze del Commissario Straordinario per la Ricostruzione nn. 11/2023 e
  14/2023.  È possibile fare domanda per immobili ricadenti in uno dei Comuni
  della Regione Emilia-Romagna dove si sono verificati gli eventi alluvionali
  2023 (riconosciuti decreto-legge 1° giugno 2023, n. 61 convertito, con
  modificazioni, dalla legge 31 luglio 2023, n. 100) e per i quali sia
  dimostrato, con perizia asseverata ovvero giurata, il nesso di causalità tra i
  danni subiti e i citati eventi calamitosi.
author: Aride Missiroli
date: 2023-11-15T14:22:37.353Z
manual_pdf: https://alluvione2023.regione.emilia-romagna.it/
tags:
  - post
  - featured
---
<!--StartFragment-->

**Sfinge Alluvione 2023** è il portale tramite il quale le imprese e le persone fisiche interessati dagli eventi alluvionali verificatisi a far data dal 1° maggio 2023 nel territorio della Regione Emilia-Romagna, possono compilare e inoltrare le domande di rimborso (Allegato 1), ai sensi delle Ordinanze del Commissario Straordinario per la Ricostruzione nn. 11/2023 e 14/2023.

È possibile fare domanda per immobili ricadenti in uno dei Comuni della Regione Emilia-Romagna dove si sono verificati gli eventi alluvionali 2023 (riconosciuti decreto-legge 1° giugno 2023, n. 61 convertito, con modificazioni, dalla legge 31 luglio 2023, n. 100) e per i quali sia dimostrato, con perizia asseverata ovvero giurata, il nesso di causalità tra i danni subiti e i citati eventi calamitosi.

I passi da seguire per poter fare domanda di rimborso sono i seguenti:

![passi](https://alluvione2023.regione.emilia-romagna.it/build/images/SFINGE%20Alluvione%20passi.62ac59a2.png)

Al sistema possono accedere per l’invio della domanda:

* Per l’impresa (rif. Ordinanza n. 11/2023):

  * Il titolare o legale rappresentante,
  * Persona munita di procura speciale.
* Per le persone fisiche (rif. Ordinanza n. 14/2023):

  * Proprietario dell’immobile,
  * Usufruttuario/affittuario/comodatario dell’immobile,
  * Persona munita di procura speciale.

Per potere accedere è necessario essere dotati di SPID personale ed è necessario indicare una PEC che verrà utilizzata per inviare comunicazioni al beneficiario sullo stato della domanda.

Sul portale sarà possibile compilare tutte le sezioni dell’Allegato 1 “Domanda di Contributo” all’Ordinanza, e alcune sezioni dell’Allegato 3. Tutti gli allegati da caricare sul portale devono essere in formato pdf e/o p7m.

Completata la compilazione di tutte le sezioni a sistema, e caricati tutti gli allegati necessari, sarà possibile inviare la domanda direttamente tramite il portale. Questa verrà poi valutata dal Comune territorialmente competente.

<!--EndFragment-->