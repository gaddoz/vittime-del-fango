---
title: Regolamento del Direttivo dei Comitati Riuniti (approvato dal Direttivo
  nella seduta di venerdì 13 ottobre 2023)
description: "Comitati degli Alluvionati (di seguito CA): organizzazioni di
  cittadini nate per essere portavoce delle esigenze e delle necessità degli
  alluvionati affinché possano trovare risposta.  Tavolo di coordinamento fra
  comitati, definito come Comitati Riuniti (di seguito CR): un luogo virtuale o
  fisico in cui i referenti dei CA si incontrano con lo scopo di coordinarsi per
  concordare eventuali azioni comuni a tutti o a parte dei singoli CA sulle
  problematiche dell’alluvione  Obiettivi precedentemente condivisi come
  prioritari:  1. Interventi di massima urgenza per mettere in sicurezza le zone
  colpite 2. Ristori dei danni subiti dai cittadini 3. Messa in sicurezza del
  territorio"
author: Aride Missiroli
date: 2023-10-13T14:58:00.000Z
manual_pdf: /static/img/regolamento-del-direttivo-del-comitati riuniti-approvato-13-ottobre-2023.pdf
tags:
  - post
  - featured
---
**Soggetti interessati**
Comitati degli Alluvionati (di seguito CA): organizzazioni di cittadini nate per essere portavoce delle esigenze e delle necessità degli alluvionati affinché possano trovare risposta.

Tavolo di coordinamento fra comitati, definito come Comitati Riuniti (di seguito CR): un luogo virtuale o fisico in cui i referenti dei CA si incontrano con lo scopo di coordinarsi per concordare eventuali azioni comuni a tutti o a parte dei singoli CA sulle problematiche dell’alluvione

Obiettivi precedentemente condivisi come prioritari:

1. Interventi di massima urgenza per mettere in sicurezza le zone colpite
2. Ristori dei danni subiti dai cittadini
3. Messa in sicurezza del territorio

**Attività** 
•	riportare le esigenze e le necessità che emergono dai territori per rendere i provvedimenti delle Istituzioni il più utili possibili alle zone e alle persone colpite;
•	evidenziare le criticità tecniche e organizzative;
•	gestire o ottenere incontri qualificati su temi specifici;
•	sollecitare interventi e risorse per l’alluvione.

**Il ruolo** dei CA è quello di 
•	essere interlocutori delle Istituzioni
•	scambiare professionalità, esperienze, materiali
•	confrontare metodologie, procedure, modelli gestionali, riferimenti, ecc.

**Il coordinamento**
È necessario il coordinamento quando si dialoga con il Commissario, il Governo o la Regione su temi di carattere generale per gli alluvionati. 

I CA riconoscono che le esigenze dei territori sono simili e che sono state sintetizzate negli obiettivi, e concordano che il tavolo di lavoro CR è un luogo utile per cercare di concordare azioni comuni a tutti o a parte dei CA

I CR sono apartitici e svolgono la loro attività esclusivamente in ambito dell’alluvione a sostegno delle persone colpite.  

I singoli CA hanno sempre libertà di azione essendo i CR solo un tavolo di coordinamento e confronto. I CR, pertanto, non hanno rappresentanza autonoma.

Ove i CA, tuttavia, durante il confronto in sede di CR manifestino la necessità o la opportunità di un’azione comune e questa venga deliberata all’unanimità dei partecipanti al voto, essa potrà essere presentata, sottoscritta ed effettuata come “Comitati Riuniti”; ove invece manchi l’unanimità, l’iniziativa potrà essere portata avanti solo con il nome dei singoli comitati ad essa favorevoli.  

In caso di urgenza, le iniziative devono essere comunque condivise a livello informativo tra i componenti del Direttivo anche se non è possibile un incontro organizzato in presenza: una formula veloce può essere quella di procedere a sondaggi on-line laddove non sia possibile una forma alternativa di confronto (esempio: una call).

Chi si trova in minoranza nel Direttivo ha diritto comunque di far constare il dissenso anche rispetto a documenti di sintesi.

Nell’ambito dei CR possono essere attivati, se approvati all’unanimità, sottogruppi o commissioni tra i CA finalizzati a lavori preparatori per attività o obiettivi di interesse comune 

**Supporto all’area amministrativa e di segreteria**
A supporto delle funzioni amministrative e di documentazione dei CA sarà concordata una modalità comune di archiviazione sistematica di documenti esterni, verbali, pareri, decisioni formali su drive a disposizione di tutti.

In prospettiva potrà essere sviluppata anche una banca dati delle soluzioni e dei riferimenti consulenziali e tecnici di supporto per i CA medesimi.