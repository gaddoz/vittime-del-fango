---
title: VIDEO Incontro pubblico Comitato Unitario Vittime del Fango Forlì -
  Struttura commissariale gen.le Figliuolo
description: Nel pomeriggio del giorno 22 febbraio 2024, dalle h. 15.00 alle h.
  18.30 circa, il Pala Sport di Villa Romiti ha ospitato l'incontro tra la
  **Struttura Commissariale del generale Figliuolo** e la
  **cittadinanza**.   ***L'evento è stato organizzato dal Comitato Unitario
  Vittime del Fango Forlì insieme ai Comitati Riuniti degli alluvionati***, con
  la collaborazione del **quartiere Romiti** e il patrocinio del Comune di
  Forlì, ha posto al centro del dibattito le criticità legate all'applicazione
  delle ordinanze 11 e 14, rivolte rispettivamente alle imprese ed alle
  famiglie, con particolare riguardo a perizie, piattaforma Sfinge,
  ristori.   Per la struttura commissariale erano presenti il Colonnello Carlo
  La Torre ed il Tenente Colonnello Vincenzo Martella. Erano inoltre presenti
  tecnici ed ingegneri della società Invitalia e della Regione
  Emilia-Romagna.   I lavori sono stati aperti dalla presidente del Comitato
  Unitario Vittime del Fango Forlì, Alessandra Bucchi, e dal coordinatore dei
  Comitati Riuniti degli alluvionati, Enrico Piani.
author: CUVF
date: 2024-02-23T12:37:49.312Z
manual_pdf: https://youtu.be/_x_tHL9Wqac
tags:
  - post
  - featured
---
![](/static/img/miniatura_incontro_cuvf.jpg)

Nel pomeriggio del giorno 22 febbraio 2024, dalle h. 15.00 alle h. 18.30 circa, il Pala Sport di Villa Romiti ha ospitato l'incontro tra la **Struttura Commissariale del generale Figliuolo** e la **cittadinanza**.


***L'evento è stato organizzato dal Comitato Unitario Vittime del Fango Forlì insieme ai Comitati Riuniti degli alluvionati***, con la collaborazione del **quartiere Romiti** e il patrocinio del **Comune di Forlì**, ha posto al centro del dibattito le criticità legate all'applicazione delle ordinanze 11 e 14, rivolte rispettivamente alle imprese ed alle famiglie, con particolare riguardo a **perizie**, piattaforma **Sfinge**, ristori.


Per la struttura commissariale erano presenti il **Colonnello Carlo La Torre** ed il **Tenente Colonnello Vincenzo Martella**. Erano inoltre presenti tecnici ed ingegneri della società **Invitalia** e della **Regione Emilia-Romagna**.


I lavori sono stati aperti dalla presidente del Comitato Unitario Vittime del Fango Forlì, **Alessandra Bucchi**, e dal coordinatore dei Comitati Riuniti degli alluvionati, **Enrico Piani**.


In un clima di confronto costruttivo i numerosi cittadini intervenuti (**400** le persone presenti, altre **40** circa hanno seguito l'evento in diretta facebook), con domande chiare, puntuali e utili a tutta la platea, hanno ricevuto, oltre a chiarimenti ai vari dubbi sollevati, la rassicurazione che “nessuno sarà lasciato solo”.


Tutti coloro che non hanno potuto prendere parte ai lavori della giornata, potranno vedere la registrazione dell'evento, come già fatto da alcune centinaia di cittadini fin dalle prime ore successive. 


Per vedere il **VIDEO dell’incontro** occorre accedere alla pagina **facebook** del Comitato Unitario Vittime del Fango Forlì oppure all'indirizzo **https://vittimedelfango.org**. 


Il Comitato Unitario Vittime del Fango Forlì desidera esprimere un vivo ringraziamento alla struttura commissariale, per la dimostrata concreta vicinanza ai cittadini e per la disponibilità data all'ascolto e a fornire le risposte ai singoli casi sollevati. 

Un vivo ringraziamento anche a tutti coloro che, attraverso il loro impegno, hanno contribuito alla buona riuscita dell'evento, un'occasione particolarmente importante per la città di Forlì così gravemente colpita dagli eventi alluvionali del 16/17 maggio 2023.